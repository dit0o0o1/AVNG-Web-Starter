ძალადობრივი ქცევის კორეციაზე მიმართული სარეაბიილტაციო
პროგრამების შემქნის ისტორია საქართველოში

საქართველოში მოძალადეთა   ქცევს კორექციის პროგრამის შესაქმნელად პირველი ნაბიჯები ძდექ-მა UNICEF- ისპროექტის მხარდაჭერით 2012 წელს  დაიწყო,  ხოლო 2015 წელს გახდა მოძალადეებთან მუშაობის  საერთაშორისო ქსელის წევრი ორგანიზაცია. 
2009-2010 წლების განმავლობაში ძდექ-ის ინიციატივით, UNICEF- ის პროექტის “საზოგადოების ცნობიერების ამაღლება ძალადობის საკითხებზე და ძალადობასთან დაკავშირებულ კანონმდებლობაში ცვილებების ლობირება” ფარგლებში, მომზადებული იქნა საკანონმდებლო ცვლილებათა პაკეტი (მოიცავდა საქართველოს 10 საკანონმდებლო აქტში ცვლილების პროექტს), რომელიც სხვა საკითხებთან ერთად, ოჯახში ძალადობის ფაქტების პრევენციისა და მოძალადის რეაბილიტაციის მიზნით, ითვალისწინებდა მოძალადეთა ძალადობრივი დამოკიდებულებებისა და ქცევის შეცვლაზე ორიენტირებული სავალდებულო სწავლების კურსის დანერგვას იმ პირებისათვის, რომლებიც სასჯელს იხდიდნენ ან იმყოფებოდნენ პირობითი მსჯავრის ქვეშ (პრობაციონერიპირები) იმ ქმედების გამო, რომელიც უკავშირდება მათ მიერ ოჯახში ძალადობის ფაქტების ჩადენას, ასევე იმ პირებისათვის, რომელთა მიმართ ოჯახში ძალადობის ფაქტების გამო გამოცემული იყო დამცავი ორდერი.
ცვლილებათა პაკეტში შემავალი  - „არასაპატიმრო სასჯელთა აღსრულების წესისა და პრობაციის შესახებ“ საქართველოს კანონში ცვლილებათა პროექტის მიხედვით, ოჯახური დანაშაულების ჩამდენი პირების რეაბილიტაციის მიზნით, პრობაციის ეროვნულ სააგენტოს უნდა უზრუნველეყო ძალადობრივი დამოკიდებულებებისა და ქცევის შეცვლაზე ორიენტირებული სავალდებულო სწავლების კურსის ორგანიზება, დანერგვა და ფუნქციონირება. პატიმრობის კოდექსში მომზადებული ცვლილებების მიხედვით, კი ანალოგიური სწავლების კურსის გავლა პატიმრობაში მყოფი პირების მიმართ უნდა უზრუნველეყო სასჯელაღსრულების დაწესებულებას.
აღნიშნულ ცვლილებათა პაკეტი საქართველოს პარლამენტის მიერ მიღებული იქნა 2014 წლის 17 ოქტომბერს. 
2012 წელს UNICEF-ის პროექტის ფარგლებშიძდექ-მა ძალადობრივი ქცევის კორექციის პირველი საინტერვენციო პროგრამის მოდელი  შექმნა პოლონური მოდელის (Интервенционная программа для виновников домашнего насилия - Warszawa  2005) საფუძველზე, რომელიც  ძალადობრივი დანაშაულისთვის  მსჯავრდებულ პრობაციონერთა  ორმა ჯგუფმა გაიარა. 
ამავე პროექტის ფარგლებში ჩამოყალიბდა მშობელთა სკოლა, სადაც ტრენინგები უტარდებოდათ ძდექ-ის ბენეფიციარი ბავშვების იმ ოჯახის წევრებს (დედა, მამა, ბებია, ბაბუა, ბიძა, დეიდა და სხვა), რომელთა აღზდრის მეთოდებში ძალადობრივი  ქცევები იკვეთებოდა და გავლენას ახდენდა მოზარდების ფსიქო-ემოციურ მდგომარეობაზე.  
2014 წელს სტეფან ბატერის ფონდის მხარდაჭერით სარეაბილიტაციო პროგრამების განხორციელების/განვითარების პროცესის ხელშეწყობის მიზნითპრობაციის ეროვნული სააგენტოსა და სასჯელაღსრულების დაწესებულებების სოციალურ მუშაკებისა და ფსიქოლოგებისათვისა ჩატარდა ტრენინგი „Modifying Abusive Behavior and Attitudes", რომელსაც პოლონელი ექსპერტები უძღვებოდნენ.  
2015 წელს პრობაციის ეროვნული სააგენტოს სარეაბილიტაციო პროგრამების სამმართველომ   UN Women-თან  და „ძალადობისგან დაცვის ეროვნული ქსელთან “ თანამშრომლობით შექმნა ახალი საინტერვენციო ტრენინგ-მოდული მოძალადეებისათვის - „ძალადობრივი ქცევის მართვის სარეაბილიტაციო პროგრამა“ (ინდივიდუალური/ჯგუფური მუშაობისათავის).
2016 წლის ივნისის თვეში გაეროს ქალთა ორგანიზაციის UN WOMEN –ის მხარდაჭერით და ორგანიზებით,  ძალადობის თემაზე სარეაბილიტაციო პროგრამების ეფექტიანი განხორციელების უზრუნველსაყოფად პრობაციის ეროვნული სააგენტოს სოციალური მუშაკები,  ფსიქოლოგები და ოფიცრები გადამზადდნენ. 
2017 წელს ევროკავშირის მხარდაჭერით ახალგაზრდა იურისტთა ასოციაციისა  (საია) და ძალადობისგან დაცვის ეროვნული ქსელის (ძდექ) პროექტის  „ოჯახში ძალადობისა და გენდერული ძალადობის მსხვერპლთა დაცვის მექანიზმებზე ხელმისაწვდომობის უზრუნველყოფა“ ფარგლებში ძალადობის გამომწვევი რისკ-ფაქტორების ანალიზის მიზნით მოხდა ოჯახში ძალადობის ნიადაგზე ჩადენილი დანაშაულებისთვის მსჯავრდებულ პირთა შემთხვევების შესწავლა და გამოიცა წიგნი, სადაც ძალადობრივი დანაშაულისთვის მსჯავრდებული მამაკაცების ისტორიებია ასახული.
ამავე  პროექტისა და საქართველოში გაეროს ქალთა ორგანიზაციის (UN WOMEN) პროექტის „ერთად დავძლიოთ ქალთა მიმართ ძალადობა“ ფარგლებში  დაიწყო მუშაობა ძალადობრივი ქცევის კორექციის პროგრამაზე, რომლის შემუშავებაშიც ჩართული იყვენენ სასჯელაღსრულების სისტემის და პრობაციის ეროვნული სააგენტოს  თანამშრომლები და დამოუკიდებელი ექსპერტები. 
პროგრამის სრულყოფის მიზნით გაეროს ქალთა ორგანიზაციის - UN WOMEN-ის მხარდაჭერით  ძალადობრივი ქცევის კორექციის პროგრამაზე მომუშავე ინტერსექტორულ  ჯგუფს თავისი მდიდარი გამოცდილება გაუზიარა ესპანელმა ექსპერტმა ხესუს პერესმა და მისი რეკომენდაციების გათვალისწინებით შეიქმნა ძალადობრივი ქცევის  კორექციის პროგრამა.  
2018 წელს საია-ს,   ძდექ-ის და UN WOMEN ის ერთობლივი პროექტის ფარგლებში სასჯელრსრულების დაწესებულებებში დაიწყო მოძალადეთა ქცევის კორექციის პროგრამის პილოტირება, რის შემდეგაც იგი ინსტიტუციონალიზაცცის მიზნით გადაეცემა იუსტიციის სამინისტროს სპეციალურ პენიტენციურ სამსახურს. 
2018 წელს ნიდერლანდების სამეფოს საელჩოს მხარდაჭერით „ფიზიკური, ფსიქოლოგიური და სექსუალური ძალადობის მსხვერპლ მსჯავრდებულ ქალთა რესოციალიზაციის ხელშეწყობა“  პროექტის მხარადაჭერით შეიმუშავა კითხვარი, რომელიც პენიტენციური სისტემის თანამშრომლებს დაეხმარება პატიმრობამდე ძალადობაგადატანილი ქალების იდენტიფიცირებაში. ამავე პროექტის ფარგლებში შემუშავდა  სარეაბილიტაციო პროგრამა „ქალგა“,  რომლის მიზანია ამ კატეგორიის ქალების რეაბილიტაცია და გაძლიერება იმისთვის, რომ  ხელი შეეწყოს  გათავისუფლების შემდეგ საზოგადოებაში რეინტეგრაციას და  მათ მიმართ შესაძლო ძალადობის გხორციელების პრევენციას.  ქალთა პენიტენციურ დაწესებულებაში პროგრამის პოლოტირების შემდეგ, ის  გადაეცა იუსტიციის სამინისტროს სპეციალურ პენიტენციურ სამსახურს და მნიშვნელოვან როლს ასრულებს საქართველოს მიერ რატიფიცირებული სტამბულის კონვენციის იმპელმენტაციის საკითხში. 
მიუხედავად ჩატარებული მუშაობისა, ძალადობრივი ქცევის კორექციაზე მიმართული  ღონისძიებები კვლავ რჩება დღის წესრიგში, როგორც ოჯახში ძალადობასა და ქალთა მიმართ ძალადობის დაძლევის  ერთ-ერთი  მნიშვნელპოვანი საკითხი
2022 წელს, თბილისის საქალაქო სასამართლომ ბავშვთა ზრუნვის სააგენტოსთან თანამშრომლობით , დამცავი ორდერის საფუძველზე ბავშვის მიმართ ძალადობის ჩამდენი რამდენიმე პირები გადმოამისამართა და მათ ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსის გავლა დაავალა.  
ვინაიდან პროგრამა, რომელთანაც ძალადობისგან დაცვის ეროვნული ქსელის (AVNG) ფსიქოლოგი აქამდე მუშაობდა, არაეფექტიანი აღმოჩნდა ბავშვის მიმართ მოძალადე პირებთან მუშაობისას, ორგანიზაციამ CRD-ის მხარდაჭერით შეიმუშავა პროგრამა "კარგი მამობა ძალადობის პრევენციისთვის" ("Good Fatherhood for Prevention of Violence"). პროგრამის მიზანია აგრესიული მამების ქცევის ცვლილება არაძალადობრივი მიდგომებისკენ, რაც მამაკაცებს შესაძლებლობას მისცემს გახდნენ მზრუნველები და კეთილი მამები თავიანთი შვილებისთვის.
პროგრამის ქართული ვერსია დაფუძნებულია ამერიკულ პროგრამაზე Addressing Fatherhood with Men Who Batter (ავტორები: ელისა სკალია, ლორა კონელი და ჯონ დოუნინგი) და მისი ადაპტირება განხორციელდა თანამედროვე საჭიროებების გათვალისწინებით. ორგანიზაცია ფლობს საავტორო უფლებებს აღნიშნულ პროგრამაზე, რაც მის პრაქტიკულ და ეფექტიან გამოყენებას უზრუნველყოფს.
4o



 
2


