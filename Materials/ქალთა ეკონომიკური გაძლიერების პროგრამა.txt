ქალთა ეკონომიკური გაძლიერების პროგრამა

საქართველოში პირველი  სოციალური საწარმოა „გემომეტრია“2017 წელს, ძდექ-ის თავშესაფრის ბაზაზე სწორედ მსხვერპლ ქალთა და გოგონათა ეკონომიკური გაძლიერების მიზნით  შეიქმნა. 
„გემომეტრიის“ საქმიანობა  მიმართულია ძალადობაგამოვლილი ქალებისა და გოგონებისთვის   ეკონომიკური პერსპეტივის შესაქმნელად.   საწარმო აძლევს ამ ადამიანებს პროფესიულ განათლებას, შესაძლებლობას  ისწავლონ,  აიმაღლონ თვითშეფასება და გაძლიერდნენ, რაც ეხმარება მათ  ინდივიდუალურად თუ კოლექტიურად შეიძინონ  დამოუკიდებლობა, ძალა, გაუჩნდეთ არჩევანი და შეძლონ კონტროლისაკუთარ ცხოვრებაზე.

 როგორ გაჩნდა ქალთა ეკონომიკური გაძლიერების პროგრამის შექმნის იდეა?

ქალთა მიმართ და ოჯახში ძალადობის მსხვერპლებთან მუშაობის მრავალწლიანმა გამოცდილებამ ცხადყო, რომ პროფესიული და ეკონომიკური გაძლიერება მათთვის კრიტიკულად აუცილებელია. მხოლოდ ფსიქო-სოციალური სერვისებით დახმარება ვერ უზრუნველყოფს მსხვერპლებისთვის სრულფასოვან მხარდაჭერას, თუ არ მოხდება მათი მატერიალური და პროფესიული მდგომარეობის გაუმჯობესება. 
სწორედ ქალთა ეკონომიკური გაძლიერების მიზნით დაიწყო ძდექმა  სოციალურ საწარმოს დაარსებაზე ფიქრი და ეს წამოწყება  საერთაშორისო ორგანიზაციების დახმარებით რეალობად აქცია. ორგანიზაციის თავშესაფრის ტერიტორიაზე აშენდა 100 კვ.მ. შენობა, რომელიც მოეწყო უახლესი ტექნიკით, რის შემდგომაც  ორგანიზაცია მიმართა  ცნობილ შეფ მზარეულებს და  საწარმოს აწყობაში დახმარება სთხოვა.
მანუელ ფაუნდეს ბარანდა იყო პირველი, ვინც დახმარების სურვილი გამოთქვა და სწორედ მისი საექსპერტო ზედამხედველობით 2017 წელს გაიხსნა საქართველოში პირველი სოციალური საწამო, რომელიც ქალთა მიმარტ და ოჯახში ძალადობის მსხვრეპლთა პროფესიული განათლებასა და მათ ეკონომიკურ გაძლიერებაზე  იყო მიმართული. 
საწარმოში პოპულარული პედაგოგის გამოჩენამ ბევრ ადამიანს გაუჩინა კულინარის პროფესიის დაუფლების სურვილი და ამავე წელს პირველი სასწავლო ჯგუფიც შედგა. 


გემომეტრიის ნაწარმის პირველი დეგუსტატორი იყო  ესტონეთის პრეზიდენტი  ======== რომელიც სწორედ იმ პერიოდში ძალადობისგან დაცვის ეროვნული ქსელის თავშრესაფრს სტუმრობდა.
შემდგომ, პოლონეთის საელჩოს ინიციატივით კულინარიაში მასტერკლასების ჩასატარებლად ჩამოვიდნენ პოლონელი მზარეულები, რომლებმაც მსმენელებს პოლონური საზარეულოს სპეციფიკა გააცნეს. 2018 წლის გაზაფხულზე ევროპის დღეებზე, რიყეზე, პოლონეთის საელჩო წარმოდგენილი იყო გემომეტრიის სამზარეულოთი.
მას შემდეგ იყო სამზარეულოს ომების ფინალისტის ირაკლი მაკასარაშვილის, გუდვილის და სხვა შეფმზარეულების მასტერკლასები, რამაც დიდი ცოდნა და გამოცდილება შესძინა საწარმოში მიმდინარე სასწავლო კურსების მსმენელებს. 

მნიშვნელოვანია, რომ სოციალური საწარმოს დახმარებით ბევრმა ადამიანმა გაიგო ქალთა მიმართ და ოჯახში ძალადობის როგორც პრობლემის, ასევე იმ სერვისების შესახებ, რომელსაც ორგანიზაცია ბენეფიციარებს სთავაზობს. 

სოციალური საწარმო  შესაძლებლობას აძლევს  ძალადობაგამოვლილი ქალებსა და გოგონებს მიიღონ პროფესიული განათლება, გაიუმჯობესონ უნარჩვევები, აიმაღლონ თვითშეფასება და გაძლიერდნენ, რადგანაც ეს საწარმო მათთვის აჩენს ახალ ეკონომიკურ პერსპექტივებს, რომლის მეშვეობით ქალები ინდივიდუალურად თუ კოლექტიურად იძენენ დამოუკიდებლობას, ძალას, არჩევანს და კონტროლს საკუთარ ცხოვრებაზე. 
პოტენციური დამკვეთების ძებნაში საწამომ არაერთი მაღალი სოციალური პასუხისმგებლობის მქონე კომპანია, ადგილობრივი თუ საერთაშორისო ორგანიზაცია და კერძო პირი გაიცნო. თვითოეული მათგანმა იცის, რომ შეკვეთის შემთხვევაში იღებს არამარტო უგემრიელეს კერძებს, არამედ ხდება ქველმოქმედი, რადგან მათ მიერ გადახდილი თანხის უმეტესი წილი მიდის ძალადობის მსხვერპლთა მხარდასაჭერად, და დედათა და ბავშვთა თავშესაფრის საჭიროებებზე.

ძალადობისგან დაცვის ეროვნული ქსელი არის ორგანიზაცია, რომელიც იყენებს ბიზნესის მიდგომებს ძალადობის მსხვერპლი ქალების პრობლემების მოსაგვარებლად.

2017 წლიდან დღემდე, სოციალურ საწამოში კულინარიასა და საკონდიტრო სპეციალობაში პროფესიული გადამზადება გაიარა 211 -მა ბენეფიციარმა, რომელთაგან
პრაქტიკულად ყველა დასაქმდა კვებით ობიექტზე, გაუჩნდა მაღალანაზღაურებადი შემოსავალი, შეძლო ბინის ქირაობა და დამოუკიდებელი ცხოვრების დაწყება.
თვითოეული ბენეფიციარის წარმატება მაგალითია იმ ქალებისათვის, ვისაც ჯერ კიდევ დამოუკიდებლად ცხოვრების დაწყების შიში აქვს და თავისი ეკონომიკური დამოუკიდებლობის გზაზე ნაბიჯის გადადგმას ვერ ბედავენ.
