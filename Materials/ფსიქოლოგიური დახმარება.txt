ფსიქოლოგის მომსახურება 
ფსიქოლოგის   მომსახურება ოჯახში/ გენდერული ნიშნით ძალადობის მსხვერპლებისა და მათი ოჯახის წევრებისთვის მოიცავს: 
• პირველად ფსიქოლოგიური დახმარებას .
• ინდივიდუალურ  და ჯგუფურ კონსულტირებას.
• ინდივიდუალურ თერაპიას.
• საჭიორების შემთხვეაში ინდივიდუალური კონსულტაცირებას  ძალადობის მსხვერპლის ოჯახის წევრებისთვის. 

ფსიქოლოგიური მუშაობის მიზანია ძა;ადობისგან დაცვის ეროვნული ქსელის თავშესაფრისა და კრიზისული ცენტრის ბენეფიციარების  ფსიქოლოგიური მხარდაჭერა  და  ფსიქიკური ჯანმრთელობის გაუმჯობესება. 



შემთხვევის მართვა თავშესაფარში

შემთხვევის მართვა თავშესაფარში  წარმოადგენს მრავალსაფეხურიან და თანამშრომლობით პროცესს, რომლის მიზანიც არის ბენეფიციარის საჭიროებათა დადგენა და მის მიერ მხარდამჭერი მომსახურებების დროული და კოორდინირებული წვდომა. 
შემთხვევის მართვა გულისხმობს ინდივიდუალური საჭიროებების იდენტიფიცირებას, ბენეფიციართა ადვოკატობას - მიიღონ მომსახურებები, და რესურსების ეფექტიან მართვას.
 
 საჭიროებათა შეფასებას, ინტერვიუს საფუძველზე  ახდენს მულტიდისციპლინარული გუნდი, რომლის შემადგენლობაში შედიან ფსიქოლოგი, სოციალური მუშაკი, იურისტი, სახელმწიფო სოოციალური მუშაკი და თავშესაფრის სხვა პერსონალი( საჭიროების შემთხვევაში ) .  შეფასების საფუძველზე მულტიდისციპლინარული გუნდი,    შეიმუშავებს ინდივიდუალურ საჭიროებებზე მორგებულ მომსახურების ინდივიდუალურ გეგმას 3 თვის ვადით.  გეგმის განხორციელების პროცესს მონიტორინგს უწევს სოციალური მუშაკი, ის ასევე ახდენს   გუნდის კოორდინაციას . საჭიროებისამებრ გუნდი ახდენს  გეგმის  გადასინჯვას და ცვლილებას 


ფსიქოლოგიური სერვისი თავშესაფარსა და კრიზისულ ცენტრში 

 თავშესაფარსა და კრიზისულ ცენტრში როგორც ზრდასრული ისე, არასრულწლოვანი ბენეფიციარის მიმართ განხორციელებული  ფსიქოლოგიური  სერვისის  მიზანია  ბენეფიციართა ფსიქოსოციალურ კეთილდღეობის ხელშეწყობა , მათი აღდგენისუნარიანობის და რესურსების განვითარება,  ფსიქიკური ჯანმრთელობის პრობლემების პრევენცია და   არსებობის შემთხვევაში მართვაში ხელშეწყობა.

 საჭიორებებიდან გამომდინარე,  ფსიქოლოგიური სერვისი  მოიცავს ქალებისთვის სხვადასხვა სახის მომსახურების მიწოდებას: 

*  ფსიქო-დიაგნისტიკას

* პირველად ფსიქოლოგიური დახმარებას, რომელიც გადაუდებელ საჭიროებებზე რეაგირებას გულისხმობს .ის მოიცავს  ემოციურ მხარდაჭერას, დამშვიდებას, უსაფრთხო გარემოს შექმნას, ძირითადი საჭიროებებისა და წუხილების შეფასება და  ძირითადი საჭიროებების უზრუნველყოფაში დახმარებას; 

* რისკის შეფასება და უსაფრთხოების დაგეგმვას , რომელიც გულისხმობს სიტუაციის სერიოზულობისა და განმეორებითი ძალადობის  რისკისა და ძალადობისგან დამცავი ფაქტორების შეფასებას, რომლის მიზანია ძალადოგამვლილის უსაფრთხოება და მხარდაჭერა. 
*  ინდივიდუალურ კონსულტირებას, რომელიც მიმართულია  ქალის მიმდინარე სირთულეების პრობლემის გადაჭრაზე,რესურსების  გაძლიერებაზე, პოზიტიური განმკლავების მექანიზმების ამუშავებაზე  და სხვ. 
* ინდივიდუალურ და ჯგუფურ ფსიქოთერაპიას, რომელიც სიღრმისეულ პროცესის მართვას გულისხმობს. თერაპიულ  მეთოდებს შორისაა კოგნიტურ- ქცევითი თერაპია,  გახანგრძლივებული ექსპოზიციური თერაპია, არტ-თერაპია, EMDR თერაპია(თვალების მოძრაობებით დესენსიბილიზაცია და გადამუშავება ) 
სესიები ფოკუსირდება გადატანილი ტრავმის გადამუშავებაზე, ფსიქოლოგიური სიმპტომების შემცირებაზე,საკუთარი  მდგომარეობის უკეთ გაგებაზე 
* ინდივიდუალურ/ჯგუფურ ფსიქოსაგანმნათლებლო სესიებს, რომელიც გულისხმობს ინფორმაციის მიწოდებას ფსიქო-ემოციური მდგომარეობის,მასთან დაკავშირებული  რეაქციებისა და სიმპტომების შესახებ.

*  საჭიროებიდან გამომდინარე ბენეფიციარის შესაბამის სპეციალისტთან გადამისამართებას, დიაგნოზის დადგენის, დამატებითი სამკურნალო ღონისძიებების გატარების  მიზნით და საჭიროების შემთხვევაში მედიკამენტოზური მკურნალობთვის.

* საჭიროების შემთხვევაში ფსიქიატრის კონსულტაციას და კლინიკურ შეფასებას.
 
 

ფსიქოლოგიური სერვისი არასრულწლოვნებისთვის  თავშესაფარსა და კრიზისულ ცენტრში

ბავშვთა ფსიქოლოგიური მომსახურების  დროს ხდება ბავშვის და მოზარდის ფსიქოლოგიური დახმარება, სხვადასხვა სირთულის ფსიქოლოგიური პრობლემის მოგვარება, რომელიც აწუხებს ბავშვს ან მშობელს.
  
არასრულწლოვნებისთვის ფსიქოლოგიური სერვისი მოიცავს:

* მშობლის კონსულტირებას, რომელიც მოიცავს მისი ემოციური მდგომარეობის გაცნობას და მხარდაჭერას, ფსიქოგანათლებას ბავშვის საჭიორებების, შესაძლებლობების, ასაკობრივი თავისებურების შესახებ. ასევე, ბავშვის ქცევის მართვის  მისი ემოციური მხარდაჭერის ტექნიკების  გაცნობას 
* ინდივიდუალურ/ჯგუფურ   ფსიქოთარეპიას. რომლის დროს გამოიყენება თამაში, ხატვა,ძერწვა და სხვა. 
* შემთხვევის მართვაში მონაწილეობის მიღებას  (შეფასება, გეგმის შემუშავება, განხორციელება, მომსახურებებთან დაკავშირება, კოორდინაცია, მონიტორინგი, გადახედვა).
* საჭიროების შემთხვევაში ფსიქიატრის კონსულტაციას და კლინიკურ შეფასებას.

ართ თერაპია 
ფსიქო-სოციალური მხარდაჭერის მიზნით, ბენეფიციარებს ინდივიდუალური  ფსიქოკონსულტირების გარდა, თავშესაფარში უტარდებათ არტ-თერაპია. არტთერაპია არის ფსიქოთერაპიის ფორმა, რომელიც შემოქმედებით პროცესს იყენებს  თვითგამოხატვისთვის, თვითერალიზაციისა  და ფსიქოლგიური მდგომარეობის გაუმჯობესებისთვის. ის  მოიცავს სხვადასხვა შემოქმედებით საშუალებებს: ფოტო, ხატვა, ძერწვა  და სხვ. არტ-თერაპია ხელს უწყობს კეთილდღეობის ხარისხის ზრდას და ტრავმისა სიმტომების, დეპრესიის შემცირებას.
 ბენეფიციარებთან არტ-თერაპევტის შეხვედრები ტარდებოდა ჯგუფურად, კვირაში ერთხელ. ბენეფიციარებთან მუშაობისას გამოიყენებოდა სხვადასხვა, მრავალფეროვანი  ტექნიკები: კოლაჟი, შეღებვა, ფერწერა, თითით მოხატვა, თიხასთან მუშაობა,ხატვა, ქანდაკების შექმნა. შეხვედრები,   ერთგვარი შემოქმდებითი თვითგამოხატვის სესიები იყო, რომელიც ერთი მხრივ სასიამოვნო, საინტერესო და შედეგიანია, რადგან ქალები და ბავშვები სწავლობდნენ სხვადასხვა ტექნიკებს  და ქმნდნე  ხელოვნების ნიმუშს, მეორე მხრივ კი პროცესი მათ დაეხმარა    საკუთარი ემოციების რეგულაციაში, თვითშემეცნებასა და სტრესის დაძლევის შემოქმედებითი სტრატეგიების განვითარებაში. პროცესში ვლინდებოდა მათი თვითშეფასების ზრდა და სოციალური უანრების განვითარებაც.  კერძოდ, ჯგუფური შეხვედრები ხელს უწყობდა კომუნიკაციის, კონფლიტების მართვის უნარების შეძენას







