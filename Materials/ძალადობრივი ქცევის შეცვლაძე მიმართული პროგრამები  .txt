      	
ძალადობის ჩამდენ პირებთან მუშაობაზე მიმართული პროგრამები 
 
      ქალთა მიმართ ძალადობისა და ოჯახში ძალადობის პრევენციისათვის მნიშვნელოვან ფაქტორს წარმოადგენს ძალადობის ჩამდენ პირთა (მოძალადეთა) რეაბილიტაციის სისტემის დამკვიდრება და მისი რეალური ფუნქციონირება. რეაბილიტაციის ერთ-ერთ მნიშვნელოვან მიმართულებად კი განიხილება მოძალადეთა ძალადობრივი დამოკიდებულებისა და  ქცევის შეცვლაზე ორიენტირებული სავალდებულო სწავლების კურსის დანერგვა. რადგან კურსის  არსებობა უზრუნველჰყოფს  გადარჩენილთა უსაფრთხოებასა და კეთილდღეობას მოძალადეთა  ძალადობრივი ქცევის შემცირება/ შეწყვეტის გზით ნიშანდობლივია, რომ მსგავს მოთხოვნას შეიცავს „ქალთა მიმართ ძალადობისა და ოჯახში ძალადობის პრევენციისა და აღკვეთის შესახებ“ ევროპის  საბჭოს კონვენცია (სტამბულის კონვენცია), რომელიც ითვალისწინებს კონვენციის მონაწილე სახელმწიფოთა ვალდებულებას, რომ მათ მიიღონ  „ყველა საჭირო საკანონმდებლო ან სხვა ზომას, რათა შეიმუშაონ ან მხარი დაუჭირონ ისეთ პროგრამებს, რომელთა მიზანია ოჯახში ძალადობის აქტების ჩამდენ პირებს ასწავლოს არაძალადობრივი ქცევა პიროვნებათაშორის ურთიერთობებში, მომავალში ძალადობის პრევენციისა და ძალადობრივი ქცევის ფორმების შეცვლის მიზნით“ (მუხლი 16.1).
       აღნიშნული მიმართულებით გარკვეული ნაბიჯები გადაიდგა საქართველოს კანონმდებლობაში, კერძოდ,  2014 წელს საქართველოს რიგ საკანონმდებლო აქტებში (მათ შორის, საქართველოს სისხლის სამართლის კოდექსში, საქართველოს ადმინისტრაციულ საპროცესო კოდექსში, პატიმრობის კოდექსში, „ოჯახში ძალადობის აღკვეთის, ოჯახში ძალადობის მსხვერპლთა დაცვისა და დახმარების შესახებ“ საქართველოს კანონში,  „არასაპატიმრო სასჯელთა აღსრულების წესისა და პრობაციის შესახებ“ საქართველოს კანონში და სხვა) შეტანილი იქნა ცვლილებები (აღსანიშნავია, რომ მითითებული საკანონმდებლო ცვლილებების პროექტის მომზადებისა და მიღების პროცესში აქტიურად იყო ჩართული  ა.ო.  „ძალადობისაგან დაცვის ეროვნული ქსელი’’), რომელიც ითვალისწინებდა მოძალადეთა ძალადობრივი დამოკიდებულებისა და  ქცევის შეცვლაზე ორიენტირებული სავალდებულო სწავლების კურსის დანერგვას იმ პირებისათვის, რომლებიც სასჯელს იხდიან ან იმყოფებიან პირობითი მსჯავრის ქვეშ იმ ქმედების გამო, რომელიც უკავშირდება მათ მიერ ოჯახში ძალადობის ფაქტების ჩადენას, ასევე იმ პირებისათვის, რომელთა მიმართ ოჯახში ძალადობის ფაქტების გამო გამოცემული იქნა დამცავი ორდერი.
      კანონმდებლობაში შეტანილი ცვლილებების მიხედვით, პატიმრობისა და თავისუფლების აღკვეთის დაწესებულებებში მყოფი ოჯახური დანაშაულის ჩამდენი პირებისათვის, ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსების ორგანიზება დაეკისრა საქართველოს იუსტიციის სამინისტროს სისტემაში შემავალ სახელმწიფო საქვეუწყებო დაწესებულებას - სპეციალურ პენიტენციურ სამსახურს, ხოლო ოჯახური დანაშაულის ჩამდენი იმ პირებისთვის, რომლებსაც სასჯელის სახით შეფარდებული აქვთ თავისუფლების შეზღუდვა ან/და რომელთა მიმართაც გამოყენებულია პირობითი მსჯავრი,  ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსების ორგანიზება დაეკისრა საქართველოს იუსტიციის სამინისტროს საჯარო სამართლის იურიდიულ პირს დანაშაულის პრევენციის, არასაპატიმრო სასჯელთა აღსრულებისა და პრობაციის ეროვნული სააგენტოს. კანონმდებლობაში შეტანილი ცვლილებების მიხედვით, ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსის გავლის ორგანიზება, დანაშაულის პრევენციის, არასაპატიმრო სასჯელთა აღსრულებისა და პრობაციის ეროვნული სააგენტოს გარდა, სააგენტოსთან დადებული ხელშეკრულების (მემორანდუმის) საფუძველზე შეიძლება განახორციელოს აგრეთვე სათანადო გამოცდილების (კომპეტენციის) მქონე სოციალურმა დაწესებულებამ, არასამეწარმეო (არაკომერციულმა) იურიდიულმა პირმა ან შესაბამისი განათლების მქონე პირმა.
      მართალია ბოლო პერიოდში, საქართველოში ცალკეულ შემთხვევაში, ფრაგმენტული სახით შემუშავებული იქნა მოძალადეთა ძალადობრივი დამოკიდებულებისა და ქცევის შეცვლაზე ორიენტირებული სწავლების კურსის პროგრამა, მაგრამ მისი სრულფასოვანი და ინსტიტუციური დანერგვა და ამოქმედება ჯერაც არ განხორციელებულა. ამასთან, კანონმდებლობის მიხედვით, ღიად დარჩა საკითხი, თუ რომელი უწყება უზრუნველყოფდა, ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსების ორგანიზებასა და ჩატარებას იმ პირებისათვის რომელთა მიმართ გამოცემულია დამცავი ორდერი და აღნიშნული ორდერის მიხედვით, მათ დაკისრებული აქვს ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსის გავლა.
      „ქალთა მიმართ ძალადობის ან/და ოჯახში ძალადობის აღკვეთის, ძალადობის მსხვერპლთა დაცვისა და დახმარების შესახებ“ საქართველოს კანონში არსებული ჩანაწერის მიხედვით, საქართველოს მთავრობას 2015 წლის 1 ოქტომბრამდე უნდა  უზრუნველეყო მოძალადის მიერ გასავლელი, დამცავი ორდერით გათვალისწინებული ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების კურსის ორგანიზებისათვის საჭირო ღონისძიებების განხორციელება და ამ კურსის ორგანიზების უფლებამოსილების მქონე სახელმწიფო ორგანოს განსაზღვრა. თუმცა დღემდე მსგავსი ორგანო განსაზღვრული არ არის და იმ პირების მიმართ, რომელთა მიმართ გამოცემულია დამცავი ორდერი და აღნიშნული ორდერის მიხედვით მათ დაკისრებული აქვს ძალადობრივი დამოკიდებულებისა და ქცევის შეცვლაზე ორიენტირებული სავალდებულო  სწავლების კურსის გავლა, მსგავსი სწავლება ფაქტიურად არ ხორციელდება. ეს მით უფრო პრობლემურია, რომ პირები, რომელთა მიმართ ოჯახში ძალადობის ფაქტის გამო გამოცემულია დამცავი ორდერი, როგორც წესი, იმყოფებიან თავისუფლებაზე, მათ მიმართ არ არის გამოყენებული საპატიმრო სასჯელები და არსებობს მაღალი რისკი მათ მიერ ძალადობის ფაქტების კვლავ განმეორების. მნიშვნელოვან შემაკავებელ ფაქტორს ასეთ შემთხვევაში წარმოადგენს მათ მიერ სავალდებულო წესით მსგავსი კურსების გავლა, თუმცა იმის გათვალისწინებით, რომ კანონმდებლობის მიხედვით ბოლომდე ვერ მოწესრიგდა, თუ რომელი სახელმწიფო ორგანო უზრუნველყოფდა მათთვის მსგავს სწავლებას, საკითხი კვლავ პრობლემურია. რაც მნიშვნელოვან რისკებს ქმნის ძალადობის ფაქტების განმეორებისა და ძალადობის მძიმე შედეგების დადგომისათვის. ამის მაგალითია ქვეყანაში ბოლო წლებში მომხდარი ოჯახში ძალადობის არაერთი შემთხვევა, როდესაც ძალადობის ფაქტებს განგრძობადი ხასიათი აქვს, იგი არაერთხელ განმეორდა ერთი და იგივე მოძალადესა და მსხვერპლს შორის და რომელიც საბოლოოდ მსხვერპლის მკვლელობით დასრულდა, მაშინ როდესაც მოძალადის მიმართ არაერთხელ იქნა გამოყენებული საქართველოს კანონმდებლობით გათვალისწინებული სამართლებრივი რეაგირების მექანიზმები დამცავი ან შემაკავებელი ორდერის სახით ან უფრო მეტიც, მოძალადის მიმართ გამოყენებული იქნა თავისუფლების აღკვეთის ღონისძიება, თუმცა ძალადობის ფაქტებზე რეაგირების აღნიშნული სამართლებრივი მექანიზმების გამოყენების მიუხედავად ძალადობის შედეგი მძიმე აღმოჩნდა, იგი არაერთხელ განმეორდა და საბოლოოდ მსხვერპლის მკვლელობით დასრულდა. რაც შესაბამისად, დღის წესრიგში  აყენებს მოძალადეთა მიმართ სხვა მექანიზმების, უპირველეს ყოვლისა მოძალადეთა მიმართ ძალადობრივი დამოკიდებულებისა და ქცევის შეცვლაზე ორიენტირებული სავალდებულო სწავლების მექანიზმის გამოყენებას.
      ამასთან, შესაძლებელია იმ მოძალადეთა რეაბილიტაციის პროცესში, რომელთა მიმართ გამოცემულია დამცავი ორდერი და აღნიშნული ორდერის მიხედვით მათ დაკისრებული აქვს ძალადობრივი დამოკიდებულებისა და ქცევის შეცვლაზე ორიენტირებული სავალდებულო  სწავლების კურსის გავლა, ჩართული იქნეს ის არასამთავრობო ორგანიზაციები, რომელთაც გააჩნიათ მსგავსი სწავლების კურსის ორგანიზებისა და ჩატარების გამოცდილება და ჰყავთ შესაბამისი კვალიფიკაციის სპეციალისტები. მაგალითად, ა. ო. „ძალადობისაგან დაცვის ეროვნული ქსელი“ ჯერ კიდევ  2011  წლიდან ახორციელებდა საპილოტე პროექტებს, რომელიც მიმართული იყო საქართველოში მოძალადეთა ქცევის კორექციის პროგრამის დანერგვისა და განხორციელებისათვის. აღნიშნული პროექტის ფარგლებში, ა. ო. „ძალადობისაგან დაცვის ეროვნული ქსელის“ ორგანიზებით, არაერთმა პრობაციონერმა და პირობითი მსჯავრის ქვეშ მყოფმა პირმა  გაიარა ძალადობრივი დამოკიდებულებისა და ქცევის შეცვლაზე ორიენტირებული სწავლების კურსი (ძალადობრივი ქცევის კორექციის პროგრამა). ამასთან, ორგანიზაცია უკანასკნელი წლების განმავლობაში სხვა სამთავრობო და არასამთავრობო ორგანიზაციებთან თანამშრომლობით აქტიურად მუშაობს  მოძალადეთა სარებილიტაციო პროგრამების შემუშავება-დანერგვის საკითხებზე.
2012 წელს ორგანიზაციამ  დაიწყო ოჯახში ძალადობის ჩამდენ მამაკაცებთან მუშაოაბა, და ამავე წელს   შეიმუშავა მოძალადეთა პირველი საინტერვენციო პროგრამა და სასწავლო კურიკულუმი   პოლონური მოდელის საფუძველზე.   
2012 წლიდან დღემდე მცირე რესურსებით მრავალი ნაბიჯი გადადგა მოძალადეებზე მიმართული მუშაობისა და პროგრამის გასაუმჯობესებლად:  განაახლა სასწავლო კურიკულუმიინტეგრაცია გაუკეთა გენდერულ მიდგმას, ,  მოძალადეებთან მუშაობის აუცილებელ კომპონენტან გახადა პარტნიორთან კონტაქტი და მისი  მხარადაჭერა. გადაამზადა პრობაციის ეროვნული სააგენტოსა და სასჯელაღსრულების დაწესებულებების სპეციალისტები, აქტიური მონაწილეობა მიიღო  ციხისა და პრობაციის სისტემაში მოძალადეთა პროგრამების დანერგვაში     . +
2015 წელს პრობაციის ეროვნული სააგენტოს სარეაბილიტაციო პროგრამების სამმართველომ   UN Women-თან  და „ძალადობისგან დაცვის ეროვნული ქსელთან “ თანამშრომლობით შექმნა ახალი საინტერვენციო ტრენინგ-მოდული მოძალადეებისათვის - „ძალადობრივი ქცევის მართვის სარეაბილიტაციო პროგრამა“ .
ამავე  პროექტისა და საქართველოში გაეროს ქალთა ორგანიზაციის (UN WOMEN) პროექტის „ერთად დავძლიოთ ქალთა მიმართ ძალადობა“ ფარგლებში  დაიწყო მუშაობა ძალადობრივი ქცევის კორექციის პროგრამაზე, რომლის შემუშავებაშიც ჩართული იყვენენ სასჯელაღსრულების სისტემის და პრობაციის ეროვნული სააგენტოს  თანამშრომლები და დამოუკიდებელი ექსპერტები. 
2018 წელს საია-ს,   ძდექ-ის და UN WOMEN ის ერთობლივი პროექტის ფარგლებში სასჯელრსრულების დაწესებულებებში დაიწყო მოძალადეთა ქცევის კორექციის პროგრამის პილოტირება, რის შემდეგაც იგი ინსტიტუციონალიზაციის მიზნით გადაეცემა იუსტიციის სამინისტროს სპეციალურ პენიტენციურ სამსახურს. 
      
      ნიშანდობლივია აღინიშნოს, რომ ზემოაღნიშნულ საკითხებზე მუშაობის პროცესში გამოიკვეთა, რომ საქართველოში უკვე  არსებული მოძალადეთა სარეაბილიტაციო პროგრამები არ ითვალისწინებს ცალკეული კატეგორიის ძალადობის სპეციფიკას, ასევე იმ თავისებურებებს, რაც მოძალადისა და მსხვერპლის სამომავლო ურთიერთობას ეხება. ამ მხრივ, განსაკუთრებით პრობლემურია არასრულწლოვანზე მოძალადე მშობელთა რეაბილიტაციის საკითხი, რომელიც რიგი სპეციფიკურობით გამოირჩევა და მოძალადის რეაბილიტაციის პროცესში უნდა ითვალისწინებდეს მოძალადე მშობლის ძალადობის რისკების შემდგომ შეფასებასა და ანალიზს, ასევე უზრუნველყოფდეს მოძალადე მშობლის შვილთან (შვილებთან) სამომავლო ურთიერთობის საკითხების რეგულირებას. აღნიშნული თავის მხრივ, ართულებს, ბავშვზე მოძალადე მშობლების მიმართ სარებილიტაციო პროგრამების გამოყენების ეფექტურობას და ამცირებს პროგრამის მიზნების მიღწევის შესაძლებლობას.
      ზემოაღნიშნულის გათვალისწინებით ა.ო. „ძალადობისაგან დაცვის ეროვნულმა ქსელმა“ 2022 წელს  ბავშვთა დაცვის საკითხებზე მომუშავე ექსპერტებთან და ფსიქოლოგებთან თანამშრომლობით შეიმუშავა მოძალადე მშობელთა სარეაბილიტაციო პროგრამა, რომელიც ორიენტირებულია ძალადობრივი ქცევის მქონე მამებზე და მიზნად ისახავს, ისინი გახდნენ უკეთესი მშობლები და პარტნიორები. აღნიშნული პროგრამის დანერგვა ორგანიზაციამ დაიწყო 2023 წლიდან. 
ორგანიზაცია  დღემდე მუშაობს პროგრამების ხარისხის განვითარებაზე და მუშაობის პროცესში საუკეთესო პრაქტიკის ინტეგრირებაზე. 2022 წელს შეიმუშავა პროგრამის სახელმძღვანელო  სტანდარტები და შეფასების ინსტრუმენტები. 2024 წელს კი  პროგრამებში   დანერგა  რისკის შეფასებისა და მართვის პროცედურები. შედეგად მუდმივად ხორციელდება რისკები-ფაქტორების შეფასება, რისკების მართვა და უსაფრთხოების დაგეგმვა.  რისკის შეფასების შედეგად მიღებული  ინფორმაცია გამოიყენება   მოძალადეთა რისკების სამართავად და მსხვერპლთა (მათ შორის ბავშვების) უსაფრთხოების დაგეგმვისთვის.

      
1


