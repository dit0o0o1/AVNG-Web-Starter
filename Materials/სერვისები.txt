


ძალადობისგან დაცვის ეროვნული ქსელი


ჩვენი ორგანიზაცია  23  წელია მუშაობს  ქალთა მიმართ და ოჯახში ძალადობის საკითხებზე.  ჩვენ გვაქვს  ოჯახში ძალადობის მსხვერპლთათვის თავშესაფარი და კრიზისული ცენტრი, სადაც    ბენეფიციარები იღებენ    სამართლებრივ დახმარებას და გადიან  მათ ფსიქო-სოციალურ რეაბილიტაციას. 

ძდექ-ი სხვა არასამთავრობო ორგანიზაციების და სახელმწიფო უწყებების წარმომადგენლებთან ერთად  არის ოჯახში ძალადობისგან დაცვის კანონის თანაავტორი, რომელიც   პარლამენტმა 2006 წელს მიიღო.

წლების განმავლობაში, ორგანიზაციის პროექტის ფარგლებში შემუშავდა 5 საკანონმდებლო პაკეტი, რომლის საფუძველზეც 22 კანონში შევიდა ცვლილება  
რამაც გააუმჯობესა ქალთა მიმართ და ოჯახში ძალადობის მსხვერპლთათვის   სამართლებრივი სივრცე და გაზარდა მათი დაცულობის ხარისხი.
 
ძდექ-ში მუშაობენ ადამანები, რომლებსაც გავლილი აქვთ არაერთი საერთაშორისო ტრენინგი, მიღებული აქვთ მონაწილეობა საერთაშორისო კონფერენციაბსა და გაცვლით პროგრამებში და აღჭურვილნი არიან ძალადობის მსხვერპლებთან მუსაობის უახლესი მეთოდოლოგიით და უნარებით.
  
ძდექ-ის  ინიციატივით, ჯერ კიდევ 2009-2010 წლებში დაიწყო მუშაობა მოძალადეთა ქცევის კორექციის მიმართულებით. ეს იყო მნიშვნელოვანი მიმართულება ორგანიზაციის საქმიანობაში, რადგან  მოძალადესათან მუშაობა განიხილებოდა როგორც მსხვერპლის ფსიქ-სოციალური რეაბილიტაციის ნაწილი და მიმართული იყო ძალადობის ნიადაგზე ჩადენილი დანაშაულის პრევენციაზე.  რატომ? იმიტომ რომ ხშირია შემთხვევები, როდესაც მოძალადეზე სოციალურ-ეკონომიკური დამოკიდებულების  გამო (რაშიც მსხვერპლთა უმრავლესობა იმყოფება) მსხევრპლთა უმრავლესობა რჩება მოძალადესთან ან თავშესაფრიდან გამოსვლის მერე ბრუნდება ძალადობრივ გარემოში.  თუ პროგრამის გავლის შემდეგ  დადებითისკენ იცვლება მოძალადის ძალადობრივი ქცევა, ეს პირდაპირპროპორციულად ამცირებს ძალადობის მასშტაბს.

დღეს, ორგანიზაციას საავტორო უფლებით აქვს საქართველოს სინამდვილეზე მორგებული სრულიად უნიკალური პროგრამა  „მამაშვილობა“,  რომელიც კონკრეტულად ბავშვთა მიმართ ძალადობის ჩამდენი პირებისთვის არის შემუშავებული. პროგრამა  შემუშავებულია 2022 წელს და დამცავი ორდერის საფუძველზე ბავშვის მიმართ ძალადობის ჩამდენი პირებისთვისაა  განკუთვნილი. 

მიუხედავად არსებული სერვისებისა აღმოჩნდა, რომ მანამ  ქალი ეკონომიკურ დამოკიდებულაბშია მოძალადეზე, რთულია მისთვის ძალადობრივი გარემოსთვის თავის დაღწევა. ამიტომ, ძდექ-მა შეიმუშავა ქალთა ეკონომიკური გაძლეირების პორგრამა და დაარსა სოციალური საწარმო „გემომეტრია“ , სადაც ქალები  იღებენ პროფესიულ განათლებას , საქმდებიან, ეკონომიკურად ძლიერდებიან და  ძალადობრივის გარემოსგან თავის დაღწევის მეტი შანსი უჩნდებათ.   

მსხვერპლებთან მუშაობის გარდა, უმნიშვნლოვანესი იყო ძდექ-ის მიერ წლების განმავლობაში ჩატარებული ტრენინგები  ქალთა მიმართ და ოჯახში ძალდბის საკითხებზე იმ სახელმწიფო სტრუქტურების  წარმომადგენლებთან, რომელთა კვალიფიკაციაზეა დამოკიდებული ძალადობის მსხვერპთა დაცვისა და დახმარების ხარისხი.  ქალთა მიმართ ძალადობის  თემაზე  პოლიციასთან, პროკურორებთან,  მოსამართლეებთან და  სხვა სახელმწიფო სტრუქტურების წარმომადგენლებთან    მრავალი წელია  მუშაობდა ძდექ-ის კვალიფიციურ ტრენერთა გუნდი.  

• სამართლებრივი დახმარება
ძალადობის მსხვერპლს   ნებისმიერ დროს შეუძლია დარეკოს უფასო ცხელ  ხაზზე  და მიიღოს  სამართლებრივი კონსულტაცია.   იმ შემთხვევაში თუ საჭიროა ადვოკატის მომსახურეობა,  ვვბენეფიცარს შეუძლია სამუშაო საათებში 10 საათაიდან საღამოს 5 საათამდე დაურეკოს იურისტს, შეუთანხმდეს მას შეხვედრაზე და მივიდეს ორგანიზაციის ოფისში, სადაც  უსაფრთხო გარემოში და კონფედენციალურობის სრული დაცვით გაუწევენ მას კვალიფიციურ დახმარებას იქნება ეს საკუთარ უფლებებზე ინფორმაციის მიღება,   დამცავი ორდერის მომზადება სასამართლოში წარსადგენად, განცხადება განქორწინებასთან დაკავშირებით  თუ სხვა. 
ორგანიზაცია უზრუნველყოფს პროცესზე  წარმომადგენლობას პირველი ინსტანციის  სასამართლოში.  ადვოკატის მომსახურება არ შემოიფარგლება ერთჯერადი  დახმარებით  და  მიმართულია ბენეფიციარის ინტერესების დაცვაზე არსებული სამართლებრივი რესურსის გამოყენებით.

იმ შემთხვევაში, თუ იურისტის შეფასებით სამართლებრივ კონსულტაციაზე მოსულ ადამიანს პრობელმის მოსაგვარებლად  სჭირდება ფსიქოლოგიური დახმარება ან სოციალური მუშაკის ჩართულობა,  იკრიბება მულტიდისციპლინარული ჯგუფი, რომელიც ადგენს მსხვერპლის საჭიროებების მოგარებაზე ორიენტირებულ ინდივიდუალური მომსახურების გეგმას. 

იურისტის მოვალეობაში შედის, როგორც გარედან მომმართველი სამართლებრივი დახმარების საჭიროების ბენეფიციართა მომსახურება, ასევე  ორგანიზაციის თავშესაფარში განთავსებული ბენეფიციარებისთვის სამართლებრივი მომსახურების გაწევა.
 სამართლებრივი მომსახურეობა გულისხმობს ბენეფიციართა კონსულტირებას, მათთვის საჭირო სამართლებრივ საკითხებზე, რომელიც მომდინარეობს სამოქალაქო სამართლებრივი და ადმინისტრაციულ სამართლებრივი დავებიდან. კონსულტირების გარდა, საჭირო შემთხვევაში ასევე  ხდება სასამართლოსთვის სარჩელის მომზადება, წარმომადგენლობის გაწევა სასამართლოზე ბენეფიციართა ინტერესების დაცვის მიზნით.
  კონსულტირება ხდება, როგორც სატელეფონო, ასევე პირადი შეხვედრებისას. იურისტთან ბენეფიციართა გადამისამართება ხდება ცხელ ხაზზე შემოსული ზარის შემდეგ,  თუ არის საჭიროებაა ინფორმაციის იურისტისგან  მიღების. გასაუბრების შემდეგ, თუ გამოიკვეთა შეხვედრის საჭიროება, განისაზღვრება შეხვედრის დრო. შეხვედრისას იგეგმება შემდგომი ნაბიჯები პრობლემის მოგვარებისთვის. სასამართლოსთვის მიმართვამდე ბენეფიციარის თანხმობით და სურვილით,  შესაძლოა მოხდეს გასაუბრება მხარესთან, ვისთანაც ბენეფიციარს აქვს პრობლემა. თუ მოლაპარაკება ვერ ხერხდება, მზადდება სარჩელი და ხდება სასამართლოსთვის მიმართვა. 
 იურისტის დახმარებით და ჩართულობით ხდება ისეთი სამართლებრივი დავების მოგვარება, როგორიცაა განქორწინება, ალიმენტის დაკისრება არასრულწლოვანი შვილებისთვის ან/და პირიქით მშობლისთვის ალიმენტის გადახდა, თუ ამის საფუძველი არსებობს, ქონებრივი დავების საკითხი და ა.შ.
 ადმინისტრაციული სამართალწარმოებისთვის მიმართვა ხდება იმ შემთხვევაში, თუ საჭიროა დამცავი ორდერის გამოცემა.
 ინფორმაცია, რომელსაც იურისტი იღებს ბენეფიციარისგან პრობლემის გადასაჭრელად და მოსაგვარებლად, არის კონფიდენციალური.
 ბენეფიციართან გასაუბრებისას თუ გამოიკვეთება, რომ საჭიროა ფსიქოლოგის ჩართულობა, ხდება ფსიქოლოგთან გადამისამართება. რასაკვირველია, ასეთ შემთხვევაში მიღებულ უნდა იქნას ბენეფიციარის თანხმობა. 
 თუ ძალიან კონკრეტულად არ არის გამოკვეთილი საკითხი, რა საკითხზე სჭირდება დახმარების გაწევა ბენეფიციარს,  ერთობლივად ფსიქოლოგთან და იურისტთან ხდება გასაუბრება, ან იკრიბება მულტიდისციპლინარული ჯგუფი, ხდება საკითხის განხილვა და სამუშაო გეგმის დასახვა. 
 იურისტის მომსახურება თითოეულ ბენეფიციართან არ შემოიფარგლება ერთჯერადი კონსულტირებით, თუნდაც ისეთ შემთხვევაში, როცა სასამართლოსთვის მიმართვა არ ხდება. ქეისების უმრავლესობა სირთულიდან გამომდინარე, მოითხოვს და საჭიროებს მრავალჯერად შეხებას. 
 სასამართლოზე სარჩელით მიმათვის გარდა, ხშირად საჭიროა არაერთი სტრუქტურისთვის და ორგანიზაციისთვის მიმართვა, სადაც მიმართვის არც რესურსი და არც საშუალება ბენეფიციართა დიდ ნაწილს არ გააჩნია. ასეთ შემთხვევებშიც იურისტს უწევს ამ სტრუქტურებისთვის მიმართვა და საჭირო ინფორმაციის მოძიება.
 ცხელი ხაზის გარდა ბენეფიციარებს აქვთ შესაძლებლობა მოგვმართონ სოცქსელის, ორგანიზაციის ფეისბუკგვერდის საშუალებით. ამ შემთხვევაშიც იურისტი ეცნობა პრობლემის არსს, საჭიროების შემთხვევაში გადის უშუალო სატელეფონო კონტაქტზე და უწევს შესაბამის დახმარება. 




თავშესაფარი 

ძალადობისგან დაცვის ეროვნულ ქსელს აქვს თავშესაფარი,  რომელიც 2003 წლიდან ფუნქციონირებს.  დაარსების დღიდან   დღემდე  ორგანიზაციის თავშესაფარში 1125 -მა  ქალმა და ბავშვმა მიიღო სამართლებრივი დახმარება და  გაიარა ფსიქო-სოციალური რეაბილიტაცია.

თავშესაფრის მიზანია ბენეფიციართა უფლებების,  , ინტერესების დაცვა და მათი უსაფრთხოების უზრუნველყოფა. 

  თავშესაფარში ბენეფიციარები უზრუნველყოფილნი არიან :

ა) 24 -საათიანი მომსახურებით;
ბ) ნორმალური არსებობისათვის შესაფერისი, უსაფრთხო საცხოვრებელი ადგილით;
გ) კვებით;
დ)თავშესაფარში გათვალისწინებულია ბავშვ(ებ)ის აღზრდისა და კვების სპეციფიკა და თავისებურებანი;
ე) პირველადი და გადაუდებელი სამედიცინო დახმარებით, შესაბამისი ბაზისური მედიკამენტებით და მკურნალობით;
ვ) ბენეფიციარის პირადი ჰიგიენის დაცვით;
ზ) არასრულწლოვანი ბენეფიციართათვის ფორმალური და არაფორმალური განათლების მიღების ხელშეწყობით;
ე) დამოუკიდებელი ცხოვრებისათვის საჭირო უნარების განვითარებას;
ვ) კულტურულ - სპორტულ ღონისძიებებში ჩართვა;
ზ) ფსიქოლოგიური დახმარებით(ინდივიდუალური და ჯგუფური თერაპია);
თ) იურიდიული დახმარებით და საჭიროების შმთხვევაში ,სასამართლო წარმომადგენლობით;
ი) ბენეფიციართათვის გასაგებ ენაზე ინფორმაციის მიწოდებით,ხოლო საჭიროების შემთხვევაში-თარჯიმნის მომსახურებით;
ი) ყველა იმ ღონისძიებას,   რომელიც ემსახურება ბენეფიციარის სრულფასოვან განვითარებას;
კ) თავშესაფრის კოორდინატებისა და ბენეფიციართა თავშესაფარში არსებული მონაცემების კონფიდენციალურად დაცვას;

თავშესაფარში განთავსება შეუძლია ერთდროულად 20 ბენეფიციარს. 

როგორია თავშესაფარში მიღების კრიტერიუმები? 

თავშესაფარში მსხვერპლის განთავსება ხდება იმ შემთხვევაში თუ  

1.  ბენეფიციარი ჩარიცხულიას  სახელმწიფო პროგრამაში ( 
2017 წლის 16 იანვრიდან ორგანიზაცია დარეგისტრირდა საქართველოს მთავრობის 2016 წლის 26 თებერვლის N102 დადგენილებით  დამტკიცებული „სოციალური რეაბილიტაციისა და ბავშვზე ზრუნვის  2016 წლის სახელმწიფო პროგრამის“ „დედათა და ბავშვთა თავშესაფრით უზრუნველყოფის ქვეპროგრამის“ მიმწოდებლად. ) 
 2.  მომართა ორგანიზაციას დახმარების თხოვნით, 
3.  გადმომისამართლებულია პოლიციის მიერ. 

ვინ ექვემდებარება სახელმწიფო პროგრამით თავშესაფარში ჩარიცხვას

სახელმწიფო პროგრამით სამიზნე ჯგუფს  წარმოადგენს : 
ა) სხვადასხვა პრობლემის მქონე დედა, არასრულწლოვან შვილ(ებ)თან ერთად თუკი ერთ-ერთი შვილი მაინც არის 10 წლამდე და ეს უკანასკნელ(ნ)ი მიტოვების ან ინსტიტუციაში მოხვედრის რისკის ქვეშ იმყოფებიან. 

ბ) სხვადასხვა პრობლემის მქონე ქალი, რომელიც ორსულობის არანაკლებ 26-ე კვირაში იმყოფება (მათ შორის არასრულწლოვან შვილებთან ერთად,ერთ-ერთი თუ არის 10 წლამდე ასაკის.

 ასევე, ვის შეუძლია თავშესაფრით სარგებლობა

იმ შემთხვევაში, თუ   ქალი  თვლის რომ არის ძალადობის მსხვერპლი,  მან უნდა დარეკოს  ძდექ-ის ცხელ ხაზზე ან დაეკონტაქტოს  ორგანიზაციის ნებისმიერ თანამშრომელს, რის შემდეგაც  მას ოპერატიულად შეხვდება    ძდექ-ის მულტიდისციპლინარული ჯგუფი იურისტის, ფსიქოლოგის და სოციალური მუშაკის შემადგენლობით. ეს ჯგუფი  შეაფასებს რისკებს    და გასცემს|არ გასცემს რეკომენდაციას მისი თავშესაფარში განთავსების შესახებ.

ასევე, ძალადობის ფაქტზე გამოძახებულ  პოლიციას აქვს რისკის შეფასების  ინსტრუმენტი,  ანუ აფასებს  სიტუაციას რამდენად სახიფათოა  მსხვერპლის მოძალადის სიახლოვეს დატოვება, სთავაზობს მას თავშესაფარში განტავსებას და მისი თანხმობის შემთხვევაში უზრუნველყოფს გადაყვანას უსაფრხო ადგილზე. 


ბენეფიციარის თავშესაფარში  განთავსება შესაძლებელია  მხოლოდ მისი თანხმობით 3 თვიდან 12 თვის ვადით. 

ბენეფიციარს თავშესაფრის დატოვება შეუძლია აღნიშნული ვადის ამოწურვამდე თავისი სურვილით და გადაწყვეტილებით.    
                                                                                        
თავშესაფარს მომსახურებას უწევენ ადმინისტრატორი, სოციალური მუშაკი, იურისტი, ფსიქოლოგი, მორიგე-მედდა,  სამეურნეო საქმეთა კოორდინატორი, რომელთა უფლება-მოვალეობები გაწერილია შინაგანაწესით.




თავშესაფარში მომუშავე  ადამიანების მიზანია დაეხმაროს ბენეფციარს მისთვის უსაფრთხო და მეგობრულ გარემოში გაანალიზოს საკუთარი     პრობლემა და თავად დაგეგმოს  საკუთარი  მომავალი.  

ეს პროცესი,  ანუ შემთხვევის მართვა წარმოადგენს მრავალსაფეხურიან და თანამშრომლობით პროცესს თავშესაფარში, რომლის მიზანიც არის ბენეფიციარის საჭიროებათა დადგენა და მის მიერ მხარდამჭერი მომსახურებების დროული და კოორდინირებული წვდომა. 

შემთხვევის მართვა გულისხმობს ინდივიდუალური საჭიროებების იდენტიფიცირებას, ბენეფიციართა ადვოკატობას - მიიღონ მომსახურებები, და რესურსების ეფექტიან მართვას.
 
 საჭიროებათა შეფასებას, ინტერვიუს საფუძველზე  ახდენს მულტიდისციპლინარული გუნდი, რომლის შემადგენლობაში შედიან ფსიქოლოგი, სოციალური მუშაკი, იურისტი, სახელმწიფო სოოციალური მუშაკი და თავშესაფრის სხვა პერსონალი( საჭიროების შემთხვევაში ) .  

შეფასების საფუძველზე მულტიდისციპლინარული გუნდი,    იმუშავებს ინდივიდუალურ საჭიროებებზე მორგებულ მომსახურების ინდივიდუალურ გეგმას 3 თვის ვადით.  

გეგმის განხორციელების პროცესს მონიტორინგს უწევს სოციალური მუშაკი, ის ასევე ახდენს   გუნდის კოორდინაციას . საჭიროებისამებრ გუნდი ახდენს  გეგმის  გადასინჯვას და ცვლილებას .

სოციალური მუშაკის მიზანია  ბენეფიციარს, სოციალური სერვისის მიწოდებით  დაეხმაროს გაძლიერებასა და საკუთარ  ცხოვრებაზე კონტროლის აღდგენაში. 

სოციალური სერვის მოიცავს: 

*  სოციალური საჭიროებების შეფასებას
* მულტიდისციპლინურ ი გუნდის მუშაობაში მონაწილეობის მიღებას. 
* ბენეფიციარებისთვის აუცილებელი სხვადასხვა სახის დოკუმენტაციის მოძიებასა და შეგროვებაში დახმარებას
*  სხვადასხვა მომსახურებაში გადამისამართებას
* თავშესაფრის შემდგომი საცხოვრებლის, ფინანსური საკითხების, დასაქმების და ტრენინგების უზრუნველყოფაში ხელშეწყობას
* პირადი და სამოქალაქო უფლებების მხარდაჭერას
* დასაქმებაში ხელშეწყობას


სოციალური მუშაკი ასევე ეხმარება თავშესაფარში განთავსებულ არასრულწლოვანებს მათი საჭიროებების მოგარებაში, რისთვისაც აწვდის შესაბამის სერვისს.  

სოციალური სერვისი არასრუწლოვნის შემთხვევაში  მოიცავს: 

* დამცავი ფაქტორების გაძლიერებას
* მშობელი-შვილის ურთიერთობის ხელშეწყობას
* სოციალურ და სხვა საჭირო მომსახურებებთან დაკავშირებასა და ამით ბავშვის ცხოვრების ხარისხის გაუმჯობესებას 
* არაფორმალურ განათლებაში ჩართვას
* შემთხვევის მართვას (შეფასება, გეგმის შემუშავება, განხორციელება, მომსახურებებთან დაკავშირება, კოორდინაცია, მონიტორინგი, გადახედვა).


ფსიქოლოგიური სერვისი თავშესაფარსა და კრიზისულ ცენტრში 

 თავშესაფარსა და კრიზისულ ცენტრში როგორც ზრდასრული ისე, არასრულწლოვანი ბენეფიციარის მიმართ განხორციელებული  ფსიქოლოგიური  სერვისის  მიზანია  ბენეფიციართა ფსიქოსოციალურ კეთილდღეობის ხელშეწყობა, მათი აღდგენისუნარიანობის და რესურსების განვითარება,  ფსიქიკური ჯანმრთელობის პრობლემების პრევენცია და   არსებობის შემთხვევაში მართვაში ხელშეწყობა.

 საჭიორებებიდან გამომდინარე,  ფსიქოლოგიური სერვისი  მოიცავს ქალებისთვის სხვადასხვა სახის მომსახურების მიწოდებას: 

*  ფსიქო-დიაგნისტიკას

* პირველად ფსიქოლოგიური დახმარებას, რომელიც გადაუდებელ საჭიროებებზე რეაგირებას გულისხმობს .ის მოიცავს  ემოციურ მხარდაჭერას, დამშვიდებას, უსაფრთხო გარემოს შექმნას, ძირითადი საჭიროებებისა და წუხილების შეფასება და  ძირითადი საჭიროებების უზრუნველყოფაში დახმარებას; 

* რისკის შეფასება და უსაფრთხოების დაგეგმვას , რომელიც გულისხმობს სიტუაციის სერიოზულობისა და განმეორებითი ძალადობის  რისკისა და ძალადობისგან დამცავი ფაქტორების შეფასებას, რომლის მიზანია ძალადოგამვლილის უსაფრთხოება და მხარდაჭერა. 

*  ინდივიდუალურ კონსულტირებას, რომელიც მიმართულია  ქალის მიმდინარე სირთულეების პრობლემის გადაჭრაზე,რესურსების  გაძლიერებაზე, პოზიტიური განმკლავების მექანიზმების ამუშავებაზე  და სხვ. 


* ინდივიდუალურ და ჯგუფურ ფსიქოთერაპიას, რომელიც სიღრმისეულ პროცესის მართვას გულისხმობს. თერაპიულ  მეთოდებს შორისაა კოგნიტურ- ქცევითი თერაპია,  გახანგრძლივებული ექსპოზიციური თერაპია, არტ-თერაპია, EMDR თერაპია(თვალების მოძრაობებით დესენსიბილიზაცია და გადამუშავება ) 
სესიები ფოკუსირდება გადატანილი ტრავმის გადამუშავებაზე, ფსიქოლოგიური სიმპტომების შემცირებაზე,საკუთარი  მდგომარეობის უკეთ გაგებაზე 
* ინდივიდუალურ/ჯგუფურ ფსიქოსაგანმნათლებლო სესიებს, რომელიც გულისხმობს ინფორმაციის მიწოდებას ფსიქო-ემოციური მდგომარეობის,მასთან დაკავშირებული  რეაქციებისა და სიმპტომების შესახებ.

*  საჭიროებიდან გამომდინარე ბენეფიციარის შესაბამის სპეციალისტთან გადამისამართებას, დიაგნოზის დადგენის, დამატებითი სამკურნალო ღონისძიებების გატარების  მიზნით და საჭიროების შემთხვევაში მედიკამენტოზური მკურნალობთვის.

* საჭიროების შემთხვევაში ფსიქიატრის კონსულტაციას და კლინიკურ შეფასებას.
 
 
ფსიქოლოგიური სერვისი არასრულწლოვნებისთვის  თავშესაფარსა და კრიზისულ ცენტრში

ბავშვთა ფსიქოლოგიური მომსახურების  დროს ხდება ბავშვის და მოზარდის ფსიქოლოგიური დახმარება, სხვადასხვა სირთულის ფსიქოლოგიური პრობლემის მოგვარება, რომელიც აწუხებს ბავშვს ან მშობელს.
  
არასრულწლოვნებისთვის ფსიქოლოგიური სერვისი მოიცავს:

* მშობლის კონსულტირებას, რომელიც მოიცავს მისი ემოციური მდგომარეობის გაცნობას და მხარდაჭერას, ფსიქოგანათლებას ბავშვის საჭიორებების, შესაძლებლობების, ასაკობრივი თავისებურების შესახებ. ასევე, ბავშვის ქცევის მართვის  მისი ემოციური მხარდაჭერის ტექნიკების  გაცნობას 
* ინდივიდუალურ/ჯგუფურ   ფსიქოთარეპიას. რომლის დროს გამოიყენება თამაში, ხატვა,ძერწვა და სხვა. 
* შემთხვევის მართვაში მონაწილეობის მიღებას  (შეფასება, გეგმის შემუშავება, განხორციელება, მომსახურებებთან დაკავშირება, კოორდინაცია, მონიტორინგი, გადახედვა).
* საჭიროების შემთხვევაში ფსიქიატრის კონსულტაციას და კლინიკურ შეფასებას.














