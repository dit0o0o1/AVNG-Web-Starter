თავშესაფარი|კრიზისული ცენტრი 
ძალადობისაგან დაცვის ეროვნული ქსელი   
 თავშესაფარი


ა/ო „ძალადობისგან დაცვის ეროვნული ქსელის“ (ძდექ) ბაზაზე 2003 წლიდან ფუნქციონირებს ოჯახში ძალადობის მსხვერპლთა   თავშესაფარი ცენტრი თბილისში. 

2015  წელს  გურჯაანის მუნიციპაიტეტს ბაზაზე  საქართველოში პირველი კრიზისული ცენტრი     ამოქმედდა, რომელიც მნიშვნელოვან როლს ასრულებს      რეგიონში  ქალთა მიმართ და ოჯახში ძალადობის მსხვერპლტა დაცვისა და დახმარების  საქმეში. 

2016 წელს ეკონომიკისა და მდგრადი განვითარების სამინისტროსა და AVNG-ს შორის გაფორმდა უზუფრუქტის ხელშეკრულება, რომლის საფუძველზეც AVNG-ს გადაეცა შენობა ოჯახში ძალადობის მსხვერპლთა, დედათა და ბავშვთა თავშესაფრის/კრიზისული ცენტრის მოსაწყობად თბილისში. შენობა გარემონტდა და აღიჭურვა სხვადასხვა საერთაშორისო ორგანიზაციის მხარდაჭერით. ვინაიდან  თავშესაფრის ინფრასტრუქტურა აკმაყოფილებდა საქართველოს მთავრობის დადგენილებით განსაზღვრულ სტანდარტებს,  AVNG ჩაერთო  დედათა და ბავშვთა ზრუნვის სახელმწიფო პროგრამაში და შეუძლია ერთდროულად  20 ბენეფიციარს მოემსახუროს და  ბენეფიციარებს გაუწიოს  სამართლებრივი   და ფსიქო- სოციალურ მომსახურება. 
თავშესაფრის მისიაა  შექმნას უსაფრთხო, მეგობრული და ბენეფიციარზე ორიენტირებული გარემო, რომელიც ხელს უწყობს მათი ფსიქოლოგიური და სოციალური რეაბილიტაციის პროცესს.

2017 წლის 16 იანვრიდან ორგანიზაცია დარეგისტრირდა საქართველოს მთავრობის 2016 წლის 26 თებერვლის N102 დადგენილებით  დამტკიცებული „სოციალური რეაბილიტაციისა და ბავშვზე ზრუნვის  2016 წლის სახელმწიფო პროგრამის“ „დედათა და ბავშვთა თავშესაფრით უზრუნველყოფის ქვეპროგრამის“ მიმწოდებლად ერთდროულად 15 ბენეფიციარის მომსახურების შესაძლებლობით და 5 ბენეფიციარი -ორგანიზაციის პროგრამით,  საერთო ჯამში - 20 ბენეფიციარი.

სახელმწიფო პროგრამით სამიზნე ჯგუფს  წარმოადგენს :

 ა)სხვადასხვა პრობლემის მქონე დედა, არასრულწლოვან შვილ(ებ)თან ერთად ,თუკი ერთ-ერთი შვილი მაინც არის 10 წლამდე და ეს უკანასკნელ(ნ)ი მიტოვების ან ინსტიტუციაში მოხვედრის რისკის ქვეშ იმყოფებიან. 

ბ)სხვადასხვა პრობლემის მქონე ქალი,რომელიც ორსულობის არანაკლებ 26-ე კვირაში იმყოფებa (მათ შორის არასრულწლოვან შვილებთან ერთად,ერთ-ერთი თუ არის 10 წლამდე ასაკის.

თავშესაფარში პირის განთავსება შესაძლებელია  მხოლოდ მისი თანხმობით 3 თვიდან 12 თვის ვადით. ბენეფიციარს თავშესაფრის დატოვება შეუძლია აღნიშნული ვადის ამოწურვამდე თავისი სურვილით და გადაწყვეტილებით.                                                                                                  

თავშესაფარში მიიღებიან პირები განურჩევლად მათი რასისა, კანის 
ფერისა, ენისა ,სქესისა, რელიგიისა, პოლიტიკური და სხვა შეხედულებებისა, ეროვნული,ეთნიკური და სოციალური კუთვნილებისა,წარმოშობისა,ქონებრივი და წოდებრივი მმდგომარეობებისა,საცხოვრებელი ადგილისა.

თავშესაფრის მიზანია ბენეფიციართა უფლებებისა და ინტერესების დაცვა. თავშესაფარი აღიარებს თითოეული ბენეფიციარისადმი ინდივიდუალური მიდგომის აუცილებლობას.

თავშესაფარში ბენეფიციარები უზრუნველყოფილი არიან:
ა) 24-საათიანი მომსახურებით;
ბ) უსაფრთხო, ბენეფიციარის საჭიროებებზე მორგებული საცხოვრებელი გარემოთი;
გ) კვებით;
თ) ფსიქო-სოციალური დახმარებით;
ი) იურიდიული დახმარებით და საჭიროების შემთხვევაში სასამართლო წარმომადგენლობით.
დ) თავშესაფარში გათვალისწინებულია ბავშ(ებ)ის აღზრდისა და კვების სპეციფიკა და თავისებურებები;
ე) ბენეფიციარი უზრუნველყოფილია პირველადი და გადაუდებელი სამედიცინო დახმარებით, შესაბამისი ბაზისური მედიკამენტებით და მკურნალობით;
ვ) ბენეფიციარი უზრუნველყოფილია პირადი ჰიგიენისთვის აუცილებელი საშუალებებით;
ზ) არასრულწლოვან ბენეფიციარებს ხელი ეწყობათ ფორმალური და არაფორმალური განათლების მიღებაში;

თავშესაფარი უზრუნველყოფს ბენეფიციართა მონაცემების კონფიდენციალურ დაცვას.
თავშესაფარში მომსახურებას უწევენ:
• ადმინისტრატორი,
• სოციალური მუშაკი,
• იურისტი,
• ფსიქოლოგი,
• მორიგე მედდა,
• სამეურნეო საქმეთა კოორდინატორი.
ამ პირების უფლებამოსილებები და მოვალეობები გაწერილია შინაგანაწესით.
თავშესაფარში მაღალი კვალიფიკაციის სპეციალისტები,  აქტიურად მუშაობენ ბენეფიციარებთან, რათა მათ მიაწოდონ არამხოლოდ გადაუდებელი დახმარება, არამედ მყარი მხარდაჭერა, რომელიც მათ საშუალებას აძლევს გააძლიერონ საკუთარი უნარები, გაძლიერდნენ  და შეძლონ ძალადობრივ გარეემოსაგნ თავის დაღწევა.
თავშესაფრისა და კრიზისული ცენტრის ბენეფიციარებს მიეწოდებათ სხვადასხვა სახის პიროვნული განვითარების და პროფესიული გადამზადების პროგრამები, ასევე დასაქმების ხელშემწყობი სერვისები, რაც ხელს უწყობს მათ სოციალურ ინტეგრაციასა და ეკონომიკურ გაძლიერებას.
ძდექ-ის პროექტების ფარგლებში თავშესაფრის ხელმისაწვდომია ისეთი პროგრამები, როგორიცაა 
o კულინარია და საკონდიტრო საქმე – კურსები მოიცავს კერძების მომზადებისა და საკონდიტრო ნაწარმის წარმოების ტექნიკებს, რაც საშუალებას აძლევს ბენეფიციარებს, იპოვონ სამუშაო კულინარიულ და კვების ობიექტებში.
o სასათბურე საქმე – ბენეფიციარები სწავლობენ სასათბურე მეურნეობის მართვას, მცენარეების მოვლასა და პროდუქტების წარმოებას.
o ხელნაკეთი ნივთების დამზადება – ბენეფიციარები სწავლობენ სხვადასხვა ხელნაკეთობის შექმნას, რაც მათ საშუალებას აძლევს, მონაწილეობა მიიღონ ბაზრობებსა და გამოფენებზე საკუთარი ნაწარმის რეალიზაციისთვის და სხვა 
ორგანიზაციამ თავისი 21 წლიანი საქმიანობის განმავლობაში ასობით ქალსა და ბავშვს გაუწია სამართლებრივი და ფსიქო-სოციალური დახმარება.  სწორედ  ორგანიზაციის ბენეფიციარების საჭიროებების გათვალისწინებით, შეიქმნა სერვისები, რომლებიც მოიცავს როგორც გადაუდებელ მხარდაჭერას, ისე გრძელვადიანი პრობლემების გადაჭრის გეგმებს. ბენეფიციარებმა თავშესაფრიდან მიღებული დახმარებით შეძლეს თავიანთი ცხოვრების ტრანსფორმაცია, დამოუკიდებლობის მოპოვება და ძალადობრივი გარემოსგან გათავისუფლება.
პარტნიორობა და განვითარება
ორგანიზაცია აქტიურად თანამშრომლობს საერთაშორისო და ადგილობრივ პარტნიორებთან, რათა მუდმივად გააუმჯობესოს თავშესაფრის სერვისები და გააფართოოს მათი ხელმისაწვდომობა. მუდმივი ტრენინგები და რესურსების გაზიარება ხელს უწყობს ბენეფიციართა საჭიროებების მაქსიმალურად დაკმაყოფილებას და მათი ცხოვრების ხარისხის გაუმჯობესებას.
ძდექ-ის თავშესაფრის მოდელი დღესაც რჩება ინოვაციურ და ეფექტიან მიდგომად ოჯახში ძალადობის მსხვერპლთა დასახმარებლად და მათ უფლებების დაცვის გასაძლიერებლად.



